“ጥንታዊ ሰብ ኣግራብ ይሓኲርን መሳርሒታት የዳሉን ነይሩ” ተመራመርቲ headline

ካብ ዝጸነቱ ዓሌት ሰብ ዝተረኽበ ኣሰር ሂወት ከምዝሕብሮ፡ ናይ ቀደም ሰባት፡ ኣግራብ ዝሓኹሩ፡ ቀኒዖም ዝኸዱን መሳርሒታት ዘዳልዉን ምንባሮም ተመራመርቲ ሓቢሮም ።
እቲ ተረኺቡ ዘሎ ኣሰር ሂወት ኣዕጽምቲ ኢድን እግሪን ናይ ሰብ፡ 'ሆሞ ናለዲ' ናይ ዝተባህለ ጸኒቱ ዝርከብ ናይ ጥንቲ ሰብ ምዃኑ ዝሓበሩ እቶም ተመራመርቲ፡ እቲ ዘርኢ ሰብ ኣግራብ ዝሓኩርን መሳርሒታት ዘዳሉን ምንባሩ ክርድኡ ከምዝኽኣሉ ገሊጾም ።
እዚ ከኣ፡ እቲ ዓሌት ተባላሓቲ ኣቦሓጎ ከምዝነበሮ ዘርኢ ምዃኑ እቶም ተመራመርቲ ኣረዲኦም ።
ዘርኢ ሆሞ ናለዲ ዝዀነ ዓሌት ሰብ፡ ኣብ ምድሪ ከምዝነበረ ዝሓለፈ ወርሒ ኣብ በዓቲ ደቡብ ኣፍሪቃ ብዝተረኽበ ናይ 1,500 ኣዕጽምቲ ኣሰር ሂወት ሰብ'ዩ ተረጋጊጹ ።
ርኽበት ናይቲ ኣዕጽምቲ ድማ፡ ካብ ሆሞ ናለዲ ጀሚርካ ዘሎ ጉዕዞ ፍልቀት ክሳብ ዘመናዊ ሰብ ብቐጥታ ዝመጸ ምዃኑ ከምዘርኢ እቶም ተመራመርቲ ሓቢሮም ።
“ሆሞ ናለዲ ንመሳርሒ ዝጥቀመሉ ኢድን ንምኻድ ዝጥቀመሉ እግሪን ነይሩዎ'ዩ ።
እዚ ከኣ፡ ካብ ምስቶም ቅድሚ ክልተ ሰለስተ ሚልዮን ዓመት ዝነበሩ ዓሌት ሰብ፡ ብቐረባ ምስ ሆሞ ሳፒንስ ወይ ዘመናዊ ሰብ ዝቀራረብ ምዃኑ ዝሕብር'ዩ'' ክብሉ እቶም ተመራመርቲ ገሊጾም ።
ተመራመርቲ፡ ንዕድመ ሆሞ ናለዲ ዛጊት ኣይወሰንዎን ዘለዉ ።
ስለዚ ከኣ፡ ኣብ መስመር ፍልቀት ጥንታዊ ሰብ ብንጹር ኣብየናይ መስርዕ ከምዝኣቱ ኣይተነጸረን ዘሎ ።
“እዚ ዘርኢ ሰብ'ዚ፡ ድመኡ ብዘየገድስ፡ ብዛዕባ ፍልቀት ሰብ መሰረታዊ ለውጢ ዘምጽእ፡ ዘመናዊ ሰብ ካብ ህበይ'ዩ መጺኡ ንዝብል መረዳእታ ድማ ዝኽልስ ከምዝኸውን ርጉጽ'ዩ'' ድማ ትብል መራሒ ናይቲ መጽናዕቲ ።
category scitech